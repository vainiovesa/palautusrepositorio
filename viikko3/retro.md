## 8. Retrospektiivitekniikat
Start, Stop, Continue, More of, Less of Wheel -retrospektiivitekniikassa piirretään valkotaululle viiteen sektoriin jakautuva ympyrä asioista, joita kannattaisi alkaa tekemään, lopettaa, jatkaa, tehdä vähemmän tai tehdä enemmän. Näistä pyydetään tiimiltä kommentteja. Isommalla tiimillä jakaudutaan ryhmiin, joissa keskustellaan tietystä osa-alueesta. Ryhmät tutkivat toistensa tuloksia ja lopuksi keskustellaan lisäyksistä muiden ympyröihin. Lopuksi päätetään toimet seuraavaan iteraatioon. Tämän retrospektiivin kesto on 10 minuuttia pienemmällä tiimillä ja yhteensä 25 minuuttia isommalla.

Glad, Sad, Mad -retrospektiivitekniikassa listataan huomioita, joita sprintin aikana on tullut. Huomiot kategorisoidaan "iloisiksi", "surullisiksi" tai "vihaisiksi" sen mukaan, ovatko huomiot positiivisia, negatiivisia vai valituksia. Suoritetaan äänestys siitä, mistä huomioista keskustellaan ja huomiot käydään läpi eniten ääniä saaneesta huomiosta vähiten saaneeseen keskittyen seuraavan iteraation toimiin. Tämän retrospektiivin kesto on korkeintaan tunti, mutta voi päättyä aiemmin, jos kaikki huomiot on käyty läpi.